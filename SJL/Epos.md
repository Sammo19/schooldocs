# Epos

**Epos** (z gréc. epos – znamená reč, slovo) je základný veršovaný žáner veľkej epiky. Východiskom pre jeho vznik boli staroveké mýty.

- pôvod má v starovekom Grécku = Homér, slepý básnik, ktorý žil v 9. st. pred n. l., napísal dva eposy – Ilias, Odysea

- starogrécky epos predpokladal poslucháča, nie čitateľa

- bol umením verejným a prednášali ho osobitní prednášatelia pre veľké zhromaždenia ľudí

## Druhy eposu

1. **hrdinský (bohatiersky) epos**
   - hrdinský epos rozpráva o významných udalostiach národa

   - hlavná dejová línia sa sústreďuje okolo hlavného hrdinu

   - hlavný hrdina sa vyznačuje mimoriadnymi vlastnosťami a koná mimoriadne činy

   - vedľa hlavnej dejovej línie sa nachádza množstvo odbočení = epizódy, opisy prostredia, bitiek, predmetov a postáv

   - pomocou týchto odbočení a opisov vzniká tzv. **epická šírka**

   - do deja zasahujú bohovia a spôsobujú zvraty

     **Kompozícia hrdinského eposu**

     1. **invokácia** 
        - je to vyzývanie múz, aby pomohli básnikovi pri písaní eposu
     2. **propozícia**
        - je to krátke naznačenie deja
     3. **enumerácia**
        - je predstavovanie postáv – bojovníkov
        - podrobne sa opisuje zovňajšok postáv, oblečenie, výzbroj
        - chýba vnútorná charakteristika postáv
        - postavy sú charakterizované iba stálym prívlastkom – **epiteton constans**
     4. **opis boja**   
        - autor svojím rozprávaním vpadá priamo do stredu deja = **in medias res** 
     5. **zásah bohov**
        - do deja zasahujú bohovia a spôsobujú zvraty
        - keďže zasahujú zhora – z Olympu – nazývame to **deud ex machina** (číta sa tak, ako je napísané)
     6. **ovplyvnenie udalostí mýtickými prvkami**
        - deje sa bez zásahu bohov
     7. **epizódy** 
        - opis vedľajších udalostí
     8. **peronácia**
        - záver príbehu s dôrazom na poučenie
        - v epose vystupujú postavy: hlavný hrdina, bohovia, polobohovia, obyčajní ľudia
        - v epose sa prelínajú prvky reality a fantastiky, pozemského a nadpozemského
        - eposy sú prameňom poznania antickej gréckej spoločnosti
        - typické sú aj pre obdobie stredoveku (Pieseň o Niebelungoch, Tristan a Izolda\...)
   
2. **historický epos**

   - tematicky čerpal zo starých povestí a vychádzal zo skutočných dejinných udalostí
   - kompozíciou sa môže líšiť od hrdinských eposov
   - je typický pre obdobie renesancie a klasicizmu 
   - napr. J. Hollý: Svatopluk, Sláv

3. **idylický epos**
   - viaže sa na udalosti z dedinského prostredia, je blízky prírode

4. **komický epos**
   - vznikol ako paródia hrdinského eposu už v období antiky
   - bol paródiou na homérske eposy

5. **zvierací epos**
   - je paralelou hrdinského eposu, jeho hrdinami sú zvieratá
   - vznikol v stredoveku z ľudových rozprávaní o zvieratách

6. **duchovný epos**
   - námety čerpal z Biblie a slúžil potrebám náboženstva
   - bol prostriedkom na vyslovenie aktuálnych dobových názorov
   - napr. John Milton: Stratený raj

7. **moderný epos**
   - týmto názvom sa označujú veľké epické skladby od čias romantizmu
   - zobrazujú osobné zážitky
   - epická literatúra vstrebáva lyrické prvky, a tak vznikajú lyricko-epické skladby
   - napr. J. Botto: Smrť Jánošíkova, A. Sládkovič: Detvan, P. O. Hviezdoslav: Hájnikova žena