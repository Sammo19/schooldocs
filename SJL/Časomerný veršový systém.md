# Časomerný veršový systém
Časomerný veršový systém (časomiera) je založený na striedaní dlhých a krátkych slabík, je obyčajne bez rýmov.

Má grécky pôvod, ale slovenčina má predpoklady pre časomieru, lebo rozlišuje dlhé a krátke slabiky. Základnou časovou jednotkou je móra. Móra je čas, za ktorý vyslovíme krátku slabiku. V našej literatúre sa časomiera obmedzuje na obdobie klasicizmu a slúžila na vyjadrenie vznešených myšlienok. Využívali ju hlavne Ján Kollár a Ján Hollý.

Najznámejšie časomerné verše sú:

1. hexameter

2. pentameter

3. elegické distichon

**HEXAMETER** (z gr. slova hexametron – znamená 6 stôp)

Grafická schéma: \– U U – U U – U U – U U – U U –U

Hexameter je najznámejší časomerný verš. Pozostáva z 5 daktylských stôp a 

1 trochejskej stopy. Piata stopa musí byť záväzne daktylská. Trochej na konci môže byť nahradený spondejom. Uprostred verša – v tretej stope po dlhej slabike – sa nachádza intonačná prestávka = cezúra. Tá člení verš na 2 časti.

**PENTAMETER** (z gr. slova pentametron – znamená 5 stôp)

Grafická schéma: \– U U – U U – V –U U – U U \–V

Pentameter sa skladá zo 4 daktylských stôp a 2 neúplných stôp. Uoprostred verša – po tretej neúplnej stope – sa nachádza intonačná prestávka = dieréza. Neúplné stopy na ľahkej dobe vypĺňa pauza.

**ELEGICKÉ DISTICHON** (z gr. slov di – znamená dva, stichos – znamená verš)

Elegické distichon je dvojverš, ktorý pozostáva z hexametra a pentametra. V antike bol typický pre elégiu – odtiaľ pochádza názov.
