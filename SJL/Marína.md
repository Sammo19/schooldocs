# Myšlienkový rozbor veršov Maríny

Dielo: Marína

Autor: Andrej Sládkovič

> Ja sladké túžby, túžby po kráse
> spievam peknotou nadšený,

Sládkovič túži po **kráse**, je ňou nadžený a túži o nej rozprávať. Túžba je mu príjemná.

> a v tomto duše mojej ohlase
> svet môj je celý zavrený;

Sládkovič tu píše o svojej reakcii na krásu, hovorí o jedinom, pre neho potrebnom, uzavretom **svete.**

> z výsosti Tatier ona mi svieti,
> ona mi z ohňov nebeských letí,
> ona mi svety pohýna;
> ona mi kýva zo sto životov:

Krásu vidí v Tatrách, na nebi, vraví o vplyve krásy naňho. Hovorí aj o kráse ľudí, resp. ich životov.

> No centrom, živlom, nebom, jednotou
> krás mojich moja Marína!

Krásu vidí i v Maríne, je **centrom** krásy. Maríninu krásu opisuje aj ako **živel,** pričom jeho vlastnosťou je sila a neovládateľnosť.

> Ako vy, Tatry, keď oblak zlatý
> na hory svoje hodíte:
> tak ona duchom svojím mi šatí
> tône života úsvite.

Tu prirovnáva **Tatry** k Maríne, hovorí o oblakoch, ktoré Tatry "odievajú", a ako ho to teší, zlepšuje jeho niekedy smutný život.

> Ako vy tamhor\', božie plamene,
> svetiel ste žriedla, fakle, korene:
> ona blesk myšlienky mojej!

Teraz opisuje hviezdy, hovorí o nich ako o pôvodcoch všetkého svetla. Je tam zamaskovaná aj **myšlienka** na Marínu, hovorí o myšlienke ako o "preblesknutí".

> Ako vy, večné svetov zákony,
> harmónij božích čarovné tóny:
> tak tá mne os, zenit, kolej!

Tak ako je svet večný vo svojej hramónii, tak pre Sládkoviča je Marína **osou**, okolo ktorej sa točí celý jeho svet, **zenitom** – najvyšším bodom na nebi, **koľajou**, ktorá "ťahá" Sladkoviča len jedným smerom, bez možnosti vybočiť.

> V blízkosti tvojej, moja Marína,
> sto citov z duše mi kypí,
> k tebe sa život celý pohýna,
> jak roj včiel k sladkostiam lipy:

Sládkovič je do Maríny zamilovaný, hovorí o sile, ktorá všetky city a myšlienky smeruje len k nej. Lásku k Maríne prirovnáva k **roju včiel,** ktorý letí za **kvetmi lipy.**

> Ústa mi primrú k rubínom tvojim,
> myslím si večne, že nerozdvojím
> prah duše od duše prahu;

Chcel by ju pobozkať a ostať tak navždy. Verí, že jeho láska je **večná,** nie iba jeden ľudský život.

> srdce mi do brán pŕs tvojich bije,
> lebo tam ono ľúbosťou žije,
> tam hľadá otčinu drahú.

Jeho **srdce** hľadá odozvu v jej srdci, dúfa, že aj ona ho miluje. Marína preňho predstavuje aj domovinu, vlasť.

Záverečná sloha skladby. Ich láska sa neskončila šťastne.

> Marína moja! Teda tak sme my
> ako tie Božie plamene,

Prirovnáva ich lásku k **Božím plameňom** (hviezdam), ktoré padajú a končia svoju vesmírnu púť.

> ako tie kvety na chladnej zemi,
> ako tie drahé kamene;
> padajú hviezdy, aj my padneme,
> vädnú tie kvety, aj my zvädneme,
> a klenoty hruda kryje:

Prirovnáva ich lásku ku **kvetom,** ktoré žijú na nehostinnej, **chladnej zemi** a musia po krátkom čase **zvädnúť.** A tiež ich lásku prirovnáva k drahým kameňom, ktoré sú skryté pod zemou. Vidí to všetko pesimisticky. Ale v záverečných riadkoch sa jeho pesimizmus mení na nádej.

> Ale tie hviezdy predsa svietili,
> A pekný život tie kvety žili,
> A diamant v hrude nezhnije!".

Konštatuje, že všetko malo svoj zmysel. Hviezdy svietili, kvety žili a diamant nikdy nezhnije. Aj ich láska **svietila** ako hviezdy vo vesmíre, **žila** ako kvety a ostala pevnou a **nezničenou** tak ako diamant. Vyjadruje nádej, že aj ich láska mala zmysel a pretrvá večne.

Marko Tomčík